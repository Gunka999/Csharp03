Telefon kitabçası yaratmaq üçün yeni bir tip yaratmalısınız. Kitabçaya yeni biri əlavə edildikdə şəxsin adı və nömrəsi daxil edilməlidir. Əgər şəxsin adı kitabçada mövcuddursa, Console-da istifadəçiyə bu barədə məlumat verilməli və istifadəçinin iki seçimdən birini etməli olduğu göstərilməlidir. 1. Əvvəlki nömrəni saxlamaq; 2. Yeni nömrəni yazmaq.


Bundan əlavə kitabçada iki əlavə metod da olmalıdır. 1-ci metod şəxsin adını parameter olaraq qəbul etməlidir. Əgər bu adda kimsə varsa, o şəxsin telefon nömrəsini qaytarmalıdır, əks təkdirdə, bu adda kitabçada heç kəsin olmadığını bildirməlidir. 2-ci metod isə telefon nömrəsini qəbul etməlidir. Əgər bu nömrə kiməsə aiddirsə, o şəxsi qaytarmalıdır, əks təkdirdə, bu nömrənin kitabçada heç kəsə aid olmadığını bildirməlidir.

Əlavə olaraq, yuxarıdakı metodları bitirənlər daha iki metod da yaza bilərlər. Kitabçadan şəxsin adına və ya telefon nömrəsinə görə kimisə tapıb, onu silmək üçün iki ayrıca metod: RemoveByName və RemoveByPhone. Hər ikisində əgər göndərilən ad və ya nömrə kitabçada yoxdursa, uyğun şəkildə cavab qaytarılmalıdır.